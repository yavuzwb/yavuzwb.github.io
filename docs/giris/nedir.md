İnsan yapımı herhangi bir şeyden bilgi veya tasarım bilgisi çıkarma ve yeniden üretme süreci olarak adlandırılır. Bunun yanında çıkarılan bilgi veya tasarım bilgisine dayanarak herhangi bir şeyi yeniden üretme süreci olarakta adlandırılır. Aslında bu konseptin araştırıldığı zaman yeni birşey olmadığı, modern çağdan veya bilgisayar çağından çok daha öncesine dayandığını öğrenebiliyoruz. Bir yönüyle geleneksel bilimsel araştırmalarda tersine mühendislik ile benzerlik gösteriyor. Tek fark tersine mühendislikte insan yapımı nesneler incelenirken, bilimsel araştırmalar doğal fenomları incelerler.

Bizim durumumuzda tersine mühendisliğe bir tanım getirecek olursak; tersine mühendislik yürütülebilir makine kodunun ayrıntılı incelenmesinin ardından başka bir kişinin kaynak kodunun çoğaltılması olarak adlandırabiliriz. Buradaki asıl amacımız ise programın veya sistemin nasıl çalıştığını anlamak ve çalışma yapısını çözmeye çalışmaktır.

  
**Tersine Mühendislik ile neler yapabiliriz?**

- Bizim durumumuzda virüs, trojan, ransomware vs. gibi çeşitli işlevlere sahip zararlı yazılımları inceleyebilir ve ne gibi amaçları olduğunu öğrenebiliriz.

- İnternet ortamında en yaygın kullanım alanlarından biri olarak adlandırılan cracking yöntemleriyle ücretli olarak sunulan yazılımların lisans korumaları atlatılabilir.

- Kapalı kaynak olarak adlandırılan yazılımların kaynak kodlarına erişebilir, incelemesi gerçekleştirilebilir.

- Bunların yanında oluşturulmuş olan yazılım ürünlerini tersine mühendislik teknikleriyle inceleyip, ürünün sağlam ve sağlam olmayan yanları ortaya çıkarılabilir. Bir nevi sınama testine tabi tutulma denilebilir.

