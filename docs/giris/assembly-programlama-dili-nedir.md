Assembly programlama dili (ASM), bir assembler tarafından derlenen yazılım zincirindeki en düşük seviye olarak kabul edilir ki bu da onu tersine çevirmede çok yüksek derecede uygun kılmaktadır. Çünkü oluşturulmuş bir program veya yazılım herhangi bir işlem gerçekleştirecek ise eğer, gerçekleştireceği işlemin mutlaka assembly programlama dili kodunda görünür olmak zorundadır. Daha açık bir ifade ile onsuz hiçbir şeyin hareket etmeyeceğini söyleyebiliriz. Bu yüzden tersine mühendislikte iyi bir yol almak istiyorsak eğer, seçtiğimiz platformun veya mimarinin assembly dilini sağlam bir şekilde öğrenip, anlamamız gerekiyor. Biraz daha açacak olursak bu kısmı eğer Assembly dili, işletim sistemi bağımsız bir dildir diye belirtebiliriz. Bu da assembly dili ile ilgili bizleri bilmemiz gereken en temel noktaya getiriyor; assembly dili tek bir değildir, bir dil sınıfıdır. Ve her bilgisayar platformunun genel olarak diğerlerinden oldukça farklı olan yani kendine özel assembly dili vardır.

Burada bahsedilmesi gereken önemli ikinci nokta, makine kodu (machine code) olacaktır. Genel itibariyle binary code (ikili kod) veya object code (nesne kodu) olarak adlandırılıyor. İnternette araştırma yapıldığı zaman makine kodu ile assembly dilinin birbirlerine karıştırılan iki kavram olduğu görülmektedir. Aslında bakıldığında bu iki kavram, aynı şeyin iki farklı temsilidir. Bir CPU, CPU’nun gerçekleştirmesi için talimatların bir listesini içeren bit dizilerinden başka bir şey olmayan makine kodunu okur. Assembly dili ise basit olarak bu kod dizilerinde yer alan öğeleri insanlar tarafından okunabilir hale getirmek için adlandırılan bitlerin metinsel bir temsilidir. Örnek olarak şifreli hexadecimal (onaltılık) sayılara bakmak yerine MOV (Move), XCHG (Exchange) vs. gibi metinsel talimat adlarına bakmayı verebiliriz.

Assembly dili platforma özgü bir mesele olduğundan dolayı, hazırlamış olduğum bu workshop da tersine mühendislikle ilgili pratikler yaparken odaklanacağımız bir platform seçmemiz gerekiyor. Bizim odak noktamız ise her 32 bit bilgisayarların temel aldığı Intel IA-32 mimarisi olacaktır. İnternette okuduğunuz yada okuyacağınız dökümanlarda 32bit, x86 veya i386 olarak belirtildiğini bilmekte fayda vardır.

