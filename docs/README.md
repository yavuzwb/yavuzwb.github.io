# Tersine Mühendislik Eğitim Serisi

**Bu çalışma Hakkında**

Öncelikli olarak incelemeye başlayacağınız çalışmanın oluşturulmasındaki amaç öğrenilecek ve uygulanacak tersine mühendislik (RE) araç ve teknikleriyle Windows platformlarını hedefleyen zararlı yazılımları tersine çevirmenin temellerini sağlamak olacaktır. Hazırlanmış olan bu atölye çalışmasında ilk olarak tersine mühendislikle ilgili terminoloji ve süreçlerine, daha sonrasında basit olarak x86 assembly programlama ve devam eden süreçte de tersine mühendislikle ilgili kullanılabilecek araçlara ve zararlı yazılım inceleme tekniklerine bakacağız.


- Çalışmasının hedef kitlesi tersine mühendisliğe ilk olarak adım atacak kişiler olduğunu belirtmek gerekiyor.


- Tersine mühendisliğin kullanılabilecek farklı alanları mevcut olduğunu belirtmek istiyorum. Buradaki temel amacımız özellikle zararlı yazılım analizleri gerçekleştirmeyi amaçlayan kişilere ilk adımı göstermek olacaktır.

**Atölye Çalışmasıyla Öğrenilmesi amaçlananlar**

- En temel amaç tersine mühendisliğin temellerini atmak olacaktır.

- İkinci olarak çok fazla derine inmeyecek olacaksada en azından fikir vermesi adına basit olarak x86 assembly programlamadan bahsedeceğiz.

- Üçüncü olarak tersine mühendislikle ilgili araçları tanıyacağız. Bu kısımda özellikle en fazla işimize yarayabilecek ve güncel olanları kullanmak diğer amaçlarımızdan biri olacaktır.

- Tersine mühendislikle birlikte işletim sistemi yapısı hakkında kazanımlar olacaktır. Çünkü Windows tarafında tersine mühendislik ile ilgileniyorsanız eğer Windows işletim sisteminin çalışma mantığını ve mimarisini mutlaka öğrenmek gerekiyor.

- Yine bu çalışmayla birlikte x86 mimarisi hakkında bilgi sahibi olunabilecek.

- Malware analizleri gerçekleştirmede kullanılacak tekniklerden ve araçların kullanılmasına yönelik konularda bilgi sahibi olunabilecek.
